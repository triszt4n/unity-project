# Témalaboratórium - A Unity keretrendszer megismerése

## Dokumentáció

Játékunk, az Entropy Wars, egy shooter arcade mini game, ahol a játékos űrhajójával egy űrbéli háborút vív ellenséges űrlények hajói ellen. Képes az ellenséges egységeket lőni, az ellenséges egységek eliminálásával és az életbenmaradással gyűjt pontot magának a játékos. Ezen pontok gyűjtése a fő cél. A játékmenet nehézsége az által nő, hogy hány pontot gyűjtött már a játékmenet során, így lépkedve szintről szintre. A játékosnak 3 élete van. Ellenséges egységbe való ütközéskor csökken az életpontja a játékosnak. Egy ilyen ütközéskor az űrhajó körül egy robbanás történik, ami eliminál a körzetben minden egységet - de az ilyenkor eliminált egységekért nem jár pont -, illetve egy rövid timeout erejéig sérthetetlenné válik az űrhajó, azután újra hatással vannak rá ütközések. A játékmenet az életpontok elvesztésével zárul, azonban lehetősége van a játékosnak a gyűjtött pontok felével újrakezdeni a játékot.

### Technikai jellemzők

- 2D játéktér parallax háttérrel.
- Központban a játékos űrhajója, minimálisan késleltett képernyőkövetéssel
- Konstans sebességű mozgás WASD billentyűkkel, a hajó az egér irányában néz
- Lövés bal egérkattintásra, a lövés automatizálható a kattintás tartásával
- A boostok 2 elemű FIFO-ba töltődnek be
- Az eredmények XML formátumban tárolódnak le, a Unity crossplatform választja ki a megfelelő perzisztens tárolási módszert.

### Ellenséges egységek

Képernyőn kívül jönnek létre a játéktérben. Eliminálásukkor űrroncsdarabokat hagynak maguk után.

- Minion: egy kis csoportban generálódnak, követnek gyorsulva feléd (van max sebességük)
- Walker: egy kis csoportban generálódnak, random mozognak
- Bumper: egyenes vonalakban mozognak, fallal való ütközéskor irányt változtat
- Dodger: követnek állandó sebességgel, és próbálják kikerülni a lövedékeid
- Snitch: amit ha sikerül elkapnod, akkor extra pont, ekkor nem sérülsz (lelövése csupán standard pontot ér)
- Shielded: pajzsa van, csak egy bizonyos irányból lehet eltalálni, viszont nem sért a pajzsa, csupán tol vele.

### Extrák a játéktérben

- Gate: Kapu, amin ha átmegy az űrhajód, felrobbannak a körülütte lévő ellenségek (pontot nem kapsz értük)
- Health: +1 élet (3 fölé nem mehetsz)

Az **időhöz kötött boostok** egy 2 elemű FIFO-ban helyezkednek el, ami azt jelenti hogy a hatások egymás után halmozhatóak, egyszerre csak egy van hatásban. A boostok nem mozognak a térben. A boostok idővel eltűnnek, ez a nehézségi szint növekedésével felgyorsul. Képernyőn kívül jönnek létre a játéktérben:

- Hologram: generálódik egy holografikus másolat az űrhajódról, ami imitálja a mozgásod fél másodperc késleltetéssel és folyamatosan lő.
- Shield: sérthetetlenné válsz
- SuperMode: gyorsabbá válsz

## Projekt beszámoló

### Projektmenedzsmentünk alapjai

Csapatunk (Bucsy Benjámin, Kovács Bertalan, Piller Trisztán, Törő Anna Nina) a GitHub lehetőségeinek felhasználásával fejlesztette a játékot: az oldalon van a [git repository-nk](https://github.com/triszt4n/unity-project/), illetve ugyanitt vezettük fel a ticketeket issue-k formájában, készítettünk project board-ot, valamint a GitHub Actions segítségével állítottunk fel build workflow-t, amelyet a GitHub Pages segítségével [szolgálunk ki egy weboldalon](https://triszt4n.github.io/unity-project/).

Október elején közösen megterveztük a játék alapjait (játéktér, célok és első ticketek). Majd utána november és december során leginkább úgy haladtunk tovább a ticketekkel, hogy szerveztünk közös kódolásos napokat, amikor összeültünk, és legtöbbször a pair programming módszerével fejlesztettünk (egyik fél kódol, másik felügyel és kutat megoldások iránt, esetleg tesztel).

Konkrét felelősség szétosztása nem volt, leginkább agilitásra törekedtünk, aki ötlettel rendelkezett, hibát vélt felfedezni, akkor pusholt egy issue-t a repository-ba, és legtöbbször vagy a közös alkalmakon, vagy önállóan kiválasztotta magának egy-egy személy, hogy azt meg is oldja (önmagát assign-olta az issue-ra), pull requestet csinált rá, ami a többie általi code review-t követően került be. A masterbe pusholást hanyagoltuk. Így történtek meg a bugfixek, refaktorok és a finomhangolások.

### Közös alkalmak

- **Közös alkalom #1:** Tervezés: alapok, prefabok megállapítása, 2D tér és elemeinek működésének felvázolása papíron magunknak
- **Közös alkalom #2:** Quality of life és utolsó funkcionalitások: kamerarezgés implementálása a robbanásoknál, kilépési gomb in-game, meghalás logika, timeout a boostok létezésére, hangeffektek
- **Közös alkalom #3:** Simítások: egyes elemek felnagyítása, UI elemek fixálása jobb helyekre, hangeffektusok finomhangolása, colliderek igazítása, zoom-olás, egyedi kurzorikon
- **Közös alkalom #4:** Utolsó simítások: tesztelés, balanszolás, apró effektek, assetek (sprite-ok) cseréje

### Piller Trisztán - az én részem a fejlesztésben

- *Feature*: A főmenüre UI Toolkittel terveztem és készítettem felhasználói felületet, azonban későn vettem észre, hogy szükségtelen lett volna újabb UI framework-öt beimportálni, hiszen már a TextMesh Pro korábban be lett erre importálva, így nem került mergelésre ezen pull requestem.
- *Feature*: Scoreboard UI-jának és scene-jének implementálása.
- *Feature*: Kamerarezgések robbanásokra és ütközésekre.
- *Feature*: Háttér kijavítása és parallax effektus ráillesztése a háttérre.
- *Apró feature*: Zoomolás az egérgörgővel.
- *Apró refactorok, bugfixek*:
  - Konstans sebességűre változtattam a játékos űrhajójának mozgatását.
  - GameScene nem buildelődött a Github Action-ös build során, ezt oldottam meg.
  - A folyamatos egérkattintás folyamatos lövést eredményezzen.
  - Kilépés gomb jobb alsó sarokba játékmenet közben.
  - Használatlan gameobjectek törlése a scenekről.
  - Háttérzene ráillesztése a főmenüre.
  - Balanszolások (pl.: nagyobb élethossz a powerup-oknak a játékban maradáshoz)
